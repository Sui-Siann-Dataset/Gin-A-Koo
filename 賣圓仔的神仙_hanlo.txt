賣圓仔的神仙
Bē înn-á ê sîn sian

林麗黛 譯寫
Lîm lē tāi i̍k siá

海翁台語文學月刊第102期
Hái-ang tâi gí bûn-ha̍k ge̍h-khan tē 102 kî

佇(Tī)高雄左營區有一粒山，看起來誠特別。
Tī ( tī ) ko-hiông tsó-iânn-khu ū tsi̍t-lia̍p suann, khuànn--khí-lâi tsiânn ti̍k-pia̍t.

山的倒手爿(tò-tshiú-pîng)彼一半和一般的山無啥物各樣（koh-iūnn），毋過正手爿彼一半，就像予（hōo）刀仔削過的形，減一大半。
San ê tò-tshiú-pîng ( tò-tshiú-pîng ) hit tsi̍t-puànn hām it-puann-ê suann bô-siánn-mih koh-iūnn （ koh-iūnn ）, m̄-kò tsiànn-tshiú-pîng hit tsi̍t-puànn, tō tshiūnn hōo （ hōo ） to-á siah kuè--ê hîng, kiám tsi̍t tuā-puànn.

這粒山，就親像賰（tshun）一半的閘屏咧（tsa̍h-pîn--leh），干焦（kan-na）有才調（tsâi-tiāu）共半爿（pîng）的天閘牢咧（tsa̍h-tiâu--leh），所以逐家攏共這粒山號做「半屏山」。
Tsit-lia̍p suann, tsiū tshin-tshiūnn tshun （ tshun ） tsi̍t-puànn-ê tsa̍h-pîn leh （ tsa̍h-pîn--leh ）, kan-na （ kan-na ） ū-tsâi-tiāu （ tsâi-tiāu ） kā puànn-pîng （ pîng ） ê thinn tsa̍h tiâu--leh （ tsa̍h tiâu--leh ）, sóo-í ta̍k-ke lóng-kā tsit-lia̍p suann hō-tsò " puànn-pîn-suann ".

半屏山是按怎干焦（kan-na）賰半爿咧？伊另外彼（hit）一半是走對佗位去咧（--leh）？當地有一个故事流傳落來。
Puànn-pîn-suann sī-án-tsuánn kan-na （ kan-na ） tshun puànn-pîng leh？I līng-guā hit （ hit ） tsi̍t-puànn sī tsáu tuì tó-uī khì--leh （ --leh ）？Tong-tē ū-tsi̍t-ê kòo-sū liû-thuân--lo̍h-lâi.

這个傳說是佮（kah）八仙當中的漢鍾離有關係，是漢仙人收徒弟的經過。
Tsit-ê thuân-suat sī kah （ kah ） pat-sian tong-tiong-ê hàn tsing lī ū-kuan-hē, sī hàn sian-jîn siu tôo-tē ê king-kuè.

聽講代誌的經過是按呢（án-ne），漢鍾離有一个誠巧（khiáu）的徒弟，伊誠（gâu）寫文章，武功嘛誠厲害。
Thiann-kóng tāi-tsì--ê king-kuè sī án-ne （ án-ne ）, hàn tsing lī ū-tsi̍t-ê tsiânn khiáu （ khiáu ） ê tôo-tē, i tsiânn （ gâu ） siá-bûn-tsiunn, bú-kong mā tsiânn lī-hāi.

上難得的是，伊一絲仔都袂囂（hiau）俳（-pai），對人誠有禮貌，所以漢鍾離誠疼這个徒弟。
Siōng lân-tit ê-sī, i tsi̍t-si-á to-buē hiau （ hiau ） pai （ - pai ）, tuì lâng tsiânn ū lé-māu, sóo-í hàn tsing lī tsiânn thiànn tsit-ê tôo-tē.

毋過（‹-koh）誠可惜，這个徒弟致著（tì-tio̍h）一種怪病，仙醫都醫袂好，煞七少年八少年就來過身去。
M̄-kò （ ‹ - koh ） tsiânn khó-sioh, tsit-ê tôo-tē tì-tio̍h （ tì-tio̍h ） tsi̍t-tsióng kuài pīnn, sian i to i bē-hó, suah tshit siàu-liân peh siàu-liân tō lâi kuè-sin--khì.

漢鍾離看家己上疼的徒弟就按呢離開世間，心肝頭是親像刀咧（leh）割咧（--leh）。
Hàn tsing lī khuànn ka-kī siōng thiànn--ê tôo-tē tsiū-án-ne lī-khui sè-kan, sim-kuann-thâu sī tshin-tshiūnn to leh （ leh ） kuah leh （ --leh ）.

過一暫仔時間，漢鍾離決定欲轉來人間，欲閣去走揣（tsáu-tshuē）一个條直善良的好人，欲收伊做徒弟。
Kuè tsi̍t tsiām á sî-kan, hàn tsing lī kuat-tīng-beh tńg-lâi jîn-kan, beh-koh khì tsáu-tshē （ tsáu-tshuē ） tsi̍t-ê tiâu-ti̍t siān-liông ê hó-lâng, beh siu i-tsò tôo-tē.

漢鍾離佇雲尪（hûn-ang）面頂相來相去，發現人間有某一个島嶼（tó-sū），不止仔美麗。
Hàn tsing lī tī hûn-ang （ hûn-ang ） bīn-tíng siòng lâi siòng khì, huat-hiān lîn-kan ū bóo-tsi̍t-ê tó-sū （ tó-sū ）, put-tsí-á bí-lē.

漢鍾離心內咧（teh）想講：「竟然有遮爾仔媠的島嶼，山嶺青蘢蘢（tshenn- lìng-lìng），溪水清清清。佇這个好所在，我定著會當揣著（tshuē-tio̍h）一个仔好徒弟。」
Hàn tsing lī sim-lāi teh （ teh ） siūnn-kóng :  " kìng-jiân-ū tsiah-nī-á suí--ê tó-sū, suann-niá tshinn 蘢 蘢 （ tshenn - lìng lìng ）, khe-tsuí tshing tshing tshing. Tī-tsit-ê hó-sóo-tsāi, guá tiānn-tio̍h ē-tàng tshuē--tio̍h （ tshuē-tio̍h ） tsi̍t-ê á hó tôo-tē. "

漢鍾離發現的這个島嶼，就是咱這馬徛起（khiā-khí）的臺灣島。伊對雲尪面頂寬寬仔跳落來，拄拄好（tú-tú-hó）降落佇現此時高雄的左營。
Hàn tsing lī huat-hiān-ê tsit-ê tó-sū, tō-sī lán tsit-má khiā-khí （ khiā-khí ） ê tâi-uân tó. I-tuì hûn-ang bīn-tíng khuann-khuann-á thiàu lo̍h-lâi, tú-tú-hó （ tú-tú-hó ） kàng-lo̍h-tī hiān-tshú-sî ko-hiông-ê tsó-iânn.

漢鍾離咧（teh）想講：「欲對佗位開始走揣（tsáu-tshuē）咧？」
Hàn tsing lī leh （ teh ） siūnn-kóng :  " beh-tuì tó-uī khai-sí tsáu-tshē （ tsáu-tshuē ） leh？"

「若準欲揣一个心肝善良閣老實可靠的徒弟，定著愛先試探看伊的心肝好無（--bô）？」伊心內那（ná）拍算那咧相四箍圍仔的環境。
" nā-tsún beh-tshuē tsi̍t-ê sim-kuann siān-liông koh láu-si̍t khó-khò ê tôo-tē, tiānn-tio̍h ài-sing tshì-thàm khuànn i-ê sim-kuann hó--bô （ --bô ）？" i sim-lāi ná （ ná ） phah-sǹg ná teh siòng sì-khoo-uî-á ê khuân-kíng.

漢鍾離擔頭（tann-thâu）共面頭前彼粒山看看、相相咧（--leh），隨予伊想著一个好步數（pōo-sòo）。
Hàn tsing lī tànn-thâu （ tann thâu ） kā bīn-thâu-tsîng hit lia̍p suann khuànn-khuànn 、 siòng siòng leh （ --leh ）, suî hōo--i siūnn-tio̍h tsi̍t-ê hó pōo-sòo （ pōo-sòo ）.

漢鍾離共伊隨身紮（tsah）的一支葵扇提出來，略略仔（lio̍h-lio̍h-á）共彼粒山擛擛咧（ia̍t-ia̍t--leh），山頂尾溜隨雄雄起一陣風，風真透。
Hàn tsing lī kā-i suî-sin tsap （ tsah ） ê tsi̍t-ki kher-sìnn the̍h-tshut-lâi, lio̍h-lio̍h-á （ lio̍h-lio̍h-á ） kā hit lia̍p suann ia̍t ia̍t leh （ ia̍t ia̍t--leh ）, suann-tíng bué-liu suî hiông-hiông khí tsi̍t tsūn-hong, hong tsin thàu.

大風一過，山正手爿的塗就規片崩落來（pang--lo̍h-lâi）。
Tuā-hong tsi̍t kè, suann tsiànn-tshiú-pîng ê thôo tō kui-phìnn pang lo̍h-lâi （ pang--lo̍h lâi ）.

本成好勢好勢（hó-sè）的彼粒山，這馬看起來就親像是予（hōo）刀仔削去一大塊的形。
Pún-tsiânn hó-sè hó-sè （ hó-sè ） ê hit lia̍p suann, tsit-má khuànn--khí-lâi tō tshin-tshiūnn-sī hōo （ hōo ） to-á siah khì tsi̍t-tuā-tè ê hîng.

漢鍾離閣用葵扇共崩落來的彼堆塗擛擛咧（ia̍t-ia̍t--leh），彼堆塗竟然變成一粒仔一粒的圓仔。
Hàn tsing lī koh-īng kher-sìnn kā pang-lo̍h lâi--ê hit tui thôo ia̍t ia̍t leh （ ia̍t ia̍t--leh ）, hit tui thôo kìng-jiân piàn-sîng tsi̍t lia̍p-á tsi̍t-lia̍p-ê înn-á.

紲落來（Suà--lo̍h-lâi），漢鍾離共家己打扮做賣圓仔的老歲仔，共擔仔擔咧，佇山邊開始賣圓仔。
Suà--lo̍h-lâi （ suà--lo̍h-lâi ）, hàn tsing lī kā ka-kī tánn-pān-tsò bē înn-á ê lāu-hè-á, kā tànn-á tann leh, tī suann-pinn khai-sí-bē înn-á.

「來喔（--ooh）！好食的圓仔喔！麻仔芳絳絳（phang-kòng-kòng）、紅豆仔甜粅粅（tinn-but-but），緊來買好食的圓仔喔！」漢鍾離大聲咧喝賣（huah-bē）。
" lâi--ooh （ --ooh ）! Hó-tsia̍h--ê înn-á--ooh! Muâ-á phang-kòng-kòng （ phang-kòng-kòng ） 、 âng-tāu-á tinn-but-but （ tinn-but-but ）, kín lâi-bé hó-tsia̍h--ê înn-á--ooh! " hàn tsing lī tuā-siann leh huah bē （ huah-bē ）.

「芳閣大粒的圓仔喔！一粒一角銀，兩粒兩角銀，三粒食免錢喔！」喝賣聲吸引一寡仔行路人的注意。
" phang koh-tuā-lia̍p ê înn-á--ooh! Tsi̍t-lia̍p tsi̍t-kak-gîn, nn̄g-lia̍p nn̄g-kak gîn, sann lia̍p tsia̍h bián-tsînn--ooh! " huah bē siann khip-ín tsi̍t-kuá-á kiânn-lōo lâng-ê tsù-ì.

「呔會（thài-ē）有遮爾仔好空的代誌？誠實（tsiânn-si̍t）是愛講耍笑！」
" 呔 ē （ thài ē ） ū tsiah-nī-á hó-khang--ê tāi-tsì？Sîng-si̍t （ tsiânn-si̍t ） sī-ài kóng-sńg-tshiò! "

「著啊！呔會有可能食免錢啦！」
" tio̍h ah! 呔 ē-ū khó-lîng tsia̍h bián tsînn--lah! "

「這个老歲仔呔會遮爾戇（gōng）啦？」
" tsit-ê lāu-hèr-á 呔 ē-tsiah-ní gōng （ gōng ） --lah？"

「無的確伊起痟（khí-siáu）矣！」
" bô-tik-khak i khí-siáu （ khí-siáu ） --ah! "

「欸（ê）？呔會從來毋捌看過這个老歲仔？」
" --eh （ ê ）？呔 ē tsîng-lâi m̄-bat khuànn--kuè tsit-ê lāu-huè-á？"

「圓仔應該無問題乎（--honnh）？」
" înn-á ing-kai bô-būn-tê--honnh （ --honnh ）？"

圍倚來看的人愈來愈濟，逐家互相討論這件代誌，毋過無半个人相信漢鍾離講的話，嘛無人開喙講欲買圓仔。
Uî uá lâi-khuànn ê-lâng lú-lâi-lú-tsuē, ta̍k-ke hōo-siong thó-lūn tsit-kiānn-tāi-tsì, m̄-kò bô puànn-ê lâng siong-sìn hàn tsing lī kóng ê-uē, mā-bô-lâng khui tshuì-kóng beh-bé înn-á.

平常時仔就較痟貪（siáu-tham）的大頭仔王的（Ông--ê），伊共漢鍾離講：「頭家，你賣的圓仔敢誠實（tsiânn-si̍t）食三粒就免錢？你敢會唬阮（hóo--guán）？」
Pîng-siâng sî-á tō khah siáu-tham （ siáu-tham ） ê tuā thâu-á ông--ê （ ông--ê ）, i-kā hàn tsing lī kóng :  " thâu-ke, lí bē--ê înn-á kánn sîng-si̍t （ tsiânn-si̍t ） tsia̍h sann lia̍p tō bián-tsînn？Lí kám-ē hóo gún （ hóo--guán ）？"

漢鍾離共應講：「我這个人啊！上討厭別人無老實囉！所以嘛袂愛騙人。閣再講做生理呔會使（thài-ē-sái）無守信用咧（--leh）？」
Hàn tsing lī kā ìn kóng :  " guá tsit-ê-lâng ah! Siōng thó-ià pa̍t-lâng bô-láu-si̍t lô! Sóo-í mā bē-ài phiàn--lâng. Koh-tsài kóng-tsò sing-lí 呔 ē-sái （ thài ē-sái ） bô siú sìn-iōng leh （ --leh ）？"

大頭仔王的心內咧想講，這个老歲仔無悾（khong）抑無戇（gōng），講話的形嘛無像咧滾耍笑，就共講：「頭家！予（hōo）我三粒圓仔食看覓咧（--leh）！」
Tuā thâu-á ông--ê sim-lāi teh siūnn-kóng, tsit-ê lāu-huè á-bô khong （ khong ） a̍h bô gōng （ gōng ）, kóng-uē-ê hîng mā bô-tshiūnn leh kún-sńg-tshiò, tō kā kóng :  " thâu-ke! Hōo （ hōo ） guá sann lia̍p înn-á tsia̍h-khuànn-māi leh （ --leh ）! "

漢鍾離的圓仔親像雞卵遐爾大牽（khian），大頭仔王的搩（kiat）兩粒落去，腹肚已經有小可仔飽矣（--ah）。
Hàn tsing lī ê înn-á tshin-tshiūnn ke-nn̄g hiah-nī tuā khan （ khian ）, tuā thâu-á ông--ê kiat （ kiat ） nn̄g-lia̍p lo̍h-khì, pak-tóo í-king-ū sió-khuá-á pá--ah （ --ah ）.

伊共腹肚挲（so）挲咧，閣繼續食甲窸窣叫（si̍h-su̍t-kiò），
I-kā pak-tóo so （ so ） so leh, koh-kè-sio̍k tsia̍h-kah si̍h-su̍t-kiò （ si̍h-su̍t-kiò ）,

伊共第三粒圓仔嘛食食落去，那（ná）食閣那呵咾（o-ló）講：「哇！我自出世到今（tann）毋捌食過遮爾芳的圓仔呢！」
I-kā tē-sann lia̍p înn-á mā-tsia̍h tsia̍h--lo̍h-khì, ná （ ná ） tsia̍h koh ná o-ló （ o-ló ） kóng :  " 哇! Guá tsū tshut-sì kàu-tann （ tann ） m̄-bat tsia̍h-kuè tsiah-ní phang ê înn-á ne! "

大頭仔王的食三粒圓仔，漢鍾離誠實無共伊提半仙錢。
Tuā thâu-á ông--ê tsia̍h sann lia̍p înn-á, hàn tsing lī sîng-si̍t bô kā-i the̍h puàn-sian tsînn.

其他的人攏看甲誠欣羨，嘛圍倚來共漢鍾離挃（ti̍h）三粒圓仔食。
Kî-thann-ê-lâng lóng-khuànn-kah tsiânn him-siān, mā uî uá--lâi kā hàn tsing lī ti̍h （ ti̍h ） sann lia̍p înn-á tsia̍h.

逐家為著欲食免錢的圓仔，毋管查埔、查某，攏想盡辦法共三粒大粒圓仔食落去。
Ta̍k-ke uī-tio̍h beh-tsia̍h bián-tsînn--ê înn-á, m̄-kuán ta-poo 、 tsa-bóo, lóng siūnn tsīn pān-huat kā sann lia̍p tuā-lia̍p înn-á tsia̍h--lo̍h-khì.

漢鍾離一直無停手咧舀（iúnn）圓仔予眾人食，目仔久（ba̍k-njh-á-kú）爾，規鼎圓仔就食甲空空囉！
Hàn tsing lī it-ti̍t bô-thîng-tshiú leh iúnn （ iúnn ） înn-á hōo tsìng-lâng tsia̍h, ba̍k á kú （ ba̍k - njh - á kú ） nī, kui tiánn înn-á tō tsia̍h-kah khang-khang lô!

「好矣（--ah），圓仔已經食了矣，今仔日就到遮為止囉！」漢鍾離按呢共逐家講。
" hó--ah （ --ah ）, înn-á í-king tsia̍h liáu--ah, kin-á-ji̍t to̍h-kàu tsia uî-tsí lô! " hàn tsing lī án-ne kā ta̍k-ke-kóng.

「彼（He）呔會使？我猶袂食著呢！」有人無歡喜咧（teh）大聲喝。
" hit （ he ） 呔 ē-sái？Guá iáu bē tsia̍h-tio̍h ne! " iú-lâng bô-huann-hí leh （ teh ） tuā-siann-huah.

「猶（Iáu）袂食夠氣呢！」閣有人按呢講。
" iáu （ iáu ） bē tsia̍h kàu-khuì ne! " koh iú-lâng án-ne-kóng.

「恁誠實（tsiânn-si̍t）誠（gâu）食呢！我烰（phû）的圓仔攏總提出來賣矣，無食著的人明仔載才閣來囉！」漢鍾離有淡薄仔袂堪得煩。
" lín sîng-si̍t （ tsiânn-si̍t ） tsiânn （ gâu ） tsia̍h ne! Guá phû （ phû ） ê înn-á lóng-tsóng thê-tshut lâi-bē--ah, bô tsia̍h-tio̍h ê-lâng bîn-á-tsài tsiah-koh lâi-lō! " hàn tsing lī ū tām-po̍h-á bē-kham--tit huân.

「按呢明仔載敢仝款是一粒一角銀，兩粒兩角銀，三粒食免錢咧（--leh）？」有人按呢問。
" án-ne bîn-á-tsài kánn kâng-khuán-sī tsi̍t-lia̍p tsi̍t-kak-gîn, nn̄g-lia̍p nn̄g-kak gîn, sann lia̍p tsia̍h bián tsînn--leh （ --leh ）？" iú-lâng án-ne mn̄g.

「著啊！食三粒免錢啦！」漢鍾離按呢共伊應。
" tio̍h ah! Tsia̍h sann lia̍p bián tsînn--lah! " hàn tsing lī án-ne kā-i ìn.

「足好的！閣有免錢的圓仔通食囉！頭家，你毋通講話無準算哦！明仔載一定愛來喔！」逐家一聽漢鍾離答應矣（--ah），攏歡歡喜喜走囉！
" tsiok-hó-ê! Koh-ū bián-tsînn--ê înn-á thang tsia̍h lô! Thâu-ke, lí m̄-thang kóng-uē bô tsún-sǹg 哦! Bîn-á-tsài it-tīng-ài lâi--ooh! " ta̍k-ke tsi̍t-thiann hàn tsing lī tap-ìng--ah （ --ah ）, lóng huann-huann-hí-hí tsáu lô!

「唉！這一寡人有影痟貪（siáu-tham），實在予我足失望！按呢看起來，明仔載愛攢（tshuân）閣較濟的圓仔，才有機會揣著我未來的徒弟。」漢鍾離那講那吐大氣。
" haih! Tsit tsi̍t-kuá-lâng ū-iánn siáu-tham （ siáu-tham ）, si̍t-tsāi hōo--guá tsiok sit-bōng! Án-ne khuànn--khí-lâi, bîn-á-tsài ài tshuân （ tshuân ） koh-khah tsē--ê înn-á, tsiah-ū ki-huē tshuē--tio̍h guá bī-lâi-ê tôo-tē. " hàn tsing lī ná-kóng ná thóo-tuā-khuì.

隔轉工，漢鍾離共一大擔的圓仔，閣擔去昨昏賣圓仔的所在。逐家一看著漢鍾離，攏挨挨（e-e-kheh-kheh）、趕緊緊圍倚來（uî-uá--lâi）。
Keh-tńg-kang, hàn tsing lī kā tsi̍t-tuā tann--ê înn-á, koh tànn khì tsa-hng bē înn-á ê sóo-tsāi. Ta̍k-ke tsi̍t-khuànn-tio̍h hàn tsing lī, lóng e e （ e e kheh-kheh ） 、 kuánn-kín-kín uî uá--lâi （ uî uá--lâi ）.

「喂！頭家，我欲愛三粒！」
" uê! Thâu-ke, guá beh-ài sann lia̍p! "

「我嘛仝款！」
" guá mā-kāng-khuán! "

「輪著我囉！三粒！較緊咧！」
" lûn-tio̍h guá lô! Sann lia̍p! Khah kín-leh! "

雖然免開錢（khai-tsînn）就會當食著芳閣甜的圓仔，毋過逐家干焦（kan-na）顧搶爾，根本攏袂記得愛共漢鍾離說多謝。
Sui-jiân bián khai-tsînn （ khai-tsînn ） tio̍h-ē-tàng tsia̍h-tio̍h phang koh tinn--ê înn-á, m̄-kò ta̍k-ke kan-na （ kan-na ） kòo tshiúnn nī, kin-pún lóng-bē kì-tit ài-kā hàn tsing lī sueh-to-siā.

彼一寡人就親像枵（iau）幾落工的形，下性命搶欲食圓仔。有一个大食的人，食三粒，閣挃（tih）三粒，做一睏仔搩（kiat）六粒圓仔。
Hit tsi̍t-kuá-lâng tsiū tshin-tshiūnn iau （ iau ） kuí lo̍h kang ê hîng, hē-sìnn-miā tshiúnn beh-tsia̍h înn-á. Ū-tsi̍t-ê tuā-tsia̍h ê-lâng, tsia̍h sann lia̍p, koh ti̍h （ tih ） sann lia̍p, tsò tsi̍t-khùn-á kiat （ kiat ） la̍k-lia̍p înn-á.

逐家看有人食六粒，攏恐驚家己食輸人，嘛攏叫六粒來食。
Ta̍k-ke khuànn iú-lâng tsia̍h la̍k-lia̍p, lóng khióng-kiann ka-kī tsia̍h su lâng, mā-lóng kiò la̍k-lia̍p lâi-tsia̍h.

食會落的下（hē）性命吞，食袂落的偷偷仔共圓仔藏咧袋仔， 拍算欲紮轉去厝裡才閣食。過無偌久，一鼎圓仔閣食甲空空空矣。
Tsia̍h ē-lo̍h ê hē （ hē ） sìnn-miā thun, tsia̍h-bē-loh ê thau-thau-á kā înn-á tshàng-leh tē-á, phah-sǹg beh tsah-tńg-khì tshù--lí tsiah-koh tsia̍h. Kuè bô-luā-kú, tsi̍t-tiánn înn-á koh tsia̍h-kah khàng khang-khang--ah.

漢鍾離共彼一寡仔人講：「我煮的圓仔敢誠實（tsiânn-si̍t）遐好食是無（--bô）？恁知影材料是對佗位來的無？」
Hàn tsing lī kā hit tsi̍t-kuá-á lâng-kóng :  " guá tsú--ê înn-á kánn sîng-si̍t （ tsiânn-si̍t ） hiâ hó-tsia̍h sī--bô （ --bô ）？Lín tsai-iánn tsâi-liāu sī-tuì tó-uī-lâi-ê bô？"

「著啊！你到底是用啥物材料，才會當做甲遮爾仔好食咧（--leh）？緊共阮講啊！」
" tio̍h ah! Lí tàu-té sī-īng siánn-mi̍h tsâi-liāu, tsiah ē-tàng tsò-kah tsiah-nī-á hó-tsia̍h leh （ --leh ）？Kín kā gún kóng ah! "

「是啊！你的圓仔佮別人的攏無仝款，到底是摻（tsham）啥物配料咧？」
" sī ah! Lí-ê înn-á kah pa̍t-lâng-ê lóng-bô-kāng-khuán, tàu-té-sī tsham （ tsham ） siánn-mi̍h phè-liāu leh？"

逐家雖然攏誠好玄（hònn-hiân），毋過漢鍾離干焦（kan-na）共頭幌幌咧講：「恁後擺自然會知影。」
Ta̍k-ke sui-jiân lóng tsiânn hònn-hiân （ hònn-hiân ）, m̄-kò hàn tsing lī kan-na （ kan-na ） kā thâu hàinn hàinn leh kóng :  " lín āu-pái tsū-jiân ē tsai-iánn. "

逐家問無答案，嘛無閣繼續追問落去，嘛仝款大喙仔大喙咧食家己碗內的圓仔。
Ta̍k-ke mn̄g bô tap-àn, mā-bô koh-kè-sio̍k tui-mn̄g lo̍h-khì, mā-kāng-khuán tuā-tshuì á tuā tshuì--leh tsia̍h-ka-kī uánn-lāi ê înn-á.

「喂！恁看！後壁彼粒山看起來怪怪呢！」大頭仔王的按呢共朋友講。
" uê! Lín khuànn! Āu-piah hit lia̍p suann khuànn--khí-lâi kuài-kuài ne! " tuā thâu-á ông--ê án-ne kā pîng-iú kóng.

「是你目睭花矣啦！我看無啥各樣（koh-iūnn）啊！」朋友按呢共應。
" sī lí ba̍k-tsiu hue--ah--lah! Guá khuànn-bô siánn koh-iūnn （ koh-iūnn ） ah! " pîng-iú án-ne kā ìn.

「王的講咧無毋著，彼粒山的正手爿敢若（kánn-ná）減一大片呢！」另外一个人聽著的對話，感覺大頭仔王的講咧誠有道理。
" ông--ê kóng-leh bô-m̄-tio̍h, hit lia̍p suann ê tsiànn-tshiú-pîng kán-ná （ kánn-ná ） kiám tsi̍t tuā-phìnn ne! " līng-guā tsi̍t-ê-lâng thiann-tio̍h-ê tuì-uē, kám-kak tuā thâu-á ông--ê kóng-leh tsiânn ū-tō-lí.

「哎呀！管遐濟創啥？抑是緊探聽一下，看賣圓仔的老歲仔明仔載敢欲閣來？」大頭仔王的朋友按呢講。
" --aih 呀! Kuán hia-tsē tshòng siánn？Ia̍h-sī kín thàm-thiann tsi̍t-ē, khuànn bē înn-á ê lāu-hèr-á bîn-á-tsài kánn beh koh-lâi？" tuā thâu-á ông--ê pîng-iú án-ne-kóng.

漢鍾離聽著的對話，心內想講：「抑是有人注意著彼粒山矣（--ah），我掠準講（lia̍h-tsún-kóng）這陣人干焦（kan-na）知通食爾咧！」
Hàn tsing lī thiann-tio̍h-ê tuì-uē, sim-lāi siūnn-kóng :  " ia̍h-sī iú-lâng tsù-ì-tio̍h hit lia̍p suann--ah （ --ah ）, guá lia̍h-tsún kóng （ lia̍h-tsún kóng ） tsit-tīn-lâng kan-na （ kan-na ） tsai thang tsia̍h nī leh! "

「頭家，明仔載你閣會來乎（--honnh）？」有人袂忍咧，按呢咧問漢鍾離。
" thâu-ke, bîn-á-tsài lí koh ē-lâi--honnh （ --honnh ）？" iú-lâng bē jím leh, án-ne teh mn̄g hàn tsing lī.

「哈哈哈！恁遐爾愛食，我當然會閣來囉！」漢鍾離笑甲誠袂自然。
" ha ha-ha! Lín hiah-nī ài-tsia̍h, guá tong-jiân ē-koh lâi-lō! " hàn tsing lī tshiò-kah tsiânn bē tsū-jiân.

日子一工一工過，漢鍾離佇邊仔恬恬咧觀察每一个來食圓仔的人。
Ji̍t-tsí tsi̍t-kang tsi̍t-kang kè, hàn tsing lī tī-pinn-á tiām tiām--leh kuan-tshat muí-tsi̍t-ê lâi-tsia̍h înn-á ê-lâng.

來食圓仔的人，是一工比一工閣較濟，毋過逐个人攏干焦（kan -na）想欲食免錢的圓仔，無人願意納錢（la̍p-tsînn），予漢鍾離誠失望。
Lâi-tsia̍h înn-á ê-lâng, sī tsi̍t-kang pí tsi̍t-kang koh khah-tsē, m̄-kò ta̍k-ê-lâng lóng-kan-na （ kan - na ） siūnn-beh-tsia̍h bián-tsînn--ê înn-á, bô-lâng guān-ì la̍p tsînn （ la̍p tsînn ）, hōo hàn tsing lī tsiânn sit-bāng.

漢鍾離心內咧想講：「可惜啊！可惜！遮爾仔媠的土地，呔會（thài-ē）攏蹛（tuà）蹛一寡仔痟貪（siáu-tham）的人。」
Hàn tsing lī sim-lāi teh siūnn-kóng :  " khó-sioh ah! Khó-sioh! Tsiah-nī-á suí--ê thóo-tē, 呔 ē （ thài ē ） lóng tuà （ tuà ） tuà-tsi̍t-kuá-á siáu-tham （ siáu-tham ） ê-lâng. "

「看這个範勢（pān-sè），欲揣一个人品好的徒弟，是一件無簡單的代誌呢！」
" khuànn tsit-ê pān-sè （ pān-sè ）, beh-tshuē tsi̍t-ê jîn-phín hó--ê tôo-tē, sī-tsi̍t-kiānn bô kán-tan-ê tāi-tsì ne! "

就佇漢鍾離開始賣圓仔的第七工，代誌終其尾無仝囉！
Tō tī hàn tsing lī khai-sí-bē înn-á ê tē-tshit-kang, tāi-tsì tsiong kî bé bô-kâng lô!

這一工，來一个生做眉清眼秀（bî-tshing-gán-siù）的少年家，伊行來漢鍾離的面頭前講：「頭家，麻煩你，我欲買兩粒圓仔。」
Tsit-tsi̍t-kang, lâi-tsi̍t-ê senn-tsò bâi tshing gán siù （ bî tshing gán siù ） ê siàu-liân-ke, i kiânn-lâi hàn tsing lī ê bīn-thâu-tsîng kóng :  " thâu-ke, mâ-huân lí, guá beh-bé nn̄g-lia̍p înn-á. "

漢鍾離斟酌（tsim-tsiok）共少年家看看咧（--leh），共講：「少年的，你知影無（--bô）？我的圓仔食三粒免錢呢！」
Hàn tsing lī tsim-tsiok （ tsim-tsiok ） kā siàu-liân-ke khuànn khuànn--leh （ --leh ）, kā kóng :  " siàu-liân--ê, lí-tsai-iánn--bô （ --bô ）？Guá-ê înn-á tsia̍h sann lia̍p bián-tsînn ne! "

少年家應講：「我知影啊！毋過你挲（so）圓仔愛了時間，擔擔仔來賣愛了氣力（khuì-la̍t），我開（khai）兩角銀就會當買著遮爾大粒的圓仔，已經真俗矣（--ah）。」
Siàu-liân-ke ìn kóng :  " guá tsai-iánn ah! M̄-kò lí so （ so ） înn-á ài liáu sî-kan, tann tànn-á lâi-bē ài liáu khuì-la̍t （ khuì-la̍t ）, guá khui （ khai ） nn̄g-kak gîn tio̍h-ē-tàng bé-tio̍h tsiah-ní tuā-lia̍p ê înn-á, í-king tsin-sio̍k--ah （ --ah ）. "

邊仔一个婦人人聽少年家按呢講，緊共搝（khiú）少年家的衫仔（sann-á）裾（-ki），細細聲共偷講：「你呔會（thài-ē）遐爾戇（gōng）啦！食會落三粒，就食三粒啊！呔著開錢買咧（--leh）？」
Pinn--á tsi̍t-ê hū-jîn-lâng thiann siàu-liân-ke án-ne-kóng, kín kā giú （ khiú ） siàu-liân-ke ê sann-á （ sann-á ） ki （ - ki ）, sè suè-siann kā thau kóng :  " lí 呔 ē （ thài ē ） hiah-nī gōng （ gōng ） --lah! Tsia̍h ē-lo̍h sann lia̍p, tio̍h tsia̍h sann lia̍p ah! 呔 tio̍h khai-tsînn bé leh （ --leh ）？"

少年家講：「感謝你的好意，我仝款（kāng-khuán）願意開錢（khai-tsînn）買圓仔。」
Siàu-liân-ke kóng :  " kám-siā lí-ê hó-ì, guá kâng-khuán （ kāng-khuán ） guān-ì khai-tsînn （ khai-tsînn ） bé înn-á. "

邊仔彼一寡仔人聽著少年家按呢講，攏笑甲嘻哈叫。講：「這个人頭殼定著有問題！」
Pinn--á hit tsi̍t-kuá-á lâng thiann--tio̍h siàu-liân-ke án-ne-kóng, lóng tshiò-kah hi-ha kiò. Kóng :  " tsit-ê-lâng thâu-khak tiānn-tio̍h ū-būn-tê! "

逐家共少年家指指揬揬（kí-kí-tu̍h-tu̍h），攏講伊錢傷冗（liōng-siōng）剩，人傷戇（gōng）。
Ta̍k-ke kā siàu-liân-ke kí-kí-tu̍h-tu̍h （ kí-kí-tu̍h-tu̍h ）, lóng-kóng i tsînn siunn lǐng （ liōng-siōng ） sīn, lâng siunn-gōng （ gōng ）.

漢鍾離感覺這个少年家雖然穿甲普通普通，毋過講話誠有禮貌，看起來是受過好教育的款，閣較難得的是，伊一絲仔都袂痟貪（siáu-tham），閣足有同情心。
Hàn tsing lī kám-kak tsit-ê siàu-liân-ke sui-jiân tshīng-kah phóo-thong phóo-thong, m̄-kò kóng-uē tsiânn ū lé-māu, khuànn--khí-lâi sī siū-kuè hó kàu-io̍k-ê khuán, koh-khah lân-tit ê-sī, i tsi̍t-si-á to-buē siáu-tham （ siáu-tham ）, koh tsiok ū tông-tsîng sim.

「少年人，你是真罕得看著的好人，你敢願意做我的徒弟？」漢鍾離按呢問少年家。
" siàu-liân-lâng, lí-sī tsin-hán-tit khuànn--tio̍h--ê hó-lâng, lí kám guān-ì tsò guá-ê tôo-tē？" hàn tsing lī án-ne mn̄g siàu-liân-ke.

少年家一時聽無漢鍾離的意思，共問講：「伯仔，你欲揣（tshuē）人學做圓仔，是無？實在真失禮，我感覺我家己無啥適合，你會當閣問別人看覓咧（--leh）。」
Siàu-liân-ke tsi̍t-sî thiann-bô hàn tsing lī ê ì-sù, kā mn̄g kóng :  " peh--á, lí beh-tshuē （ tshuē ） lâng o̍h tsuè înn-á, sī-bô？Si̍t-tsāi tsin sit-lé, guá kám-kak guá ka-kī bô-siánn-sik-ha̍p, lí-ē-tàng koh mn̄g pa̍t-lâng khuànn-māi--leh （ --leh ）. "

漢鍾離隨翻身一變，變轉去伊本成（pún-tsiânn）的模樣。伊共少年家講：「我是八仙當中的漢鍾離，專工對天頂下凡來走揣徒弟的。」
Hàn tsing lī suî huan-sin tsi̍t piàn, piàn tńg--khì i pún-tsiânn （ pún-tsiânn ） ê bôo-iūnn. I-kā siàu-liân-ke kóng :  " guá-sī pat-sian tong-tiong-ê hàn tsing lī, tsuan-kang tuì thinn-tíng hā-huān lâi-tsáu-tshuē tôo-tē ê. "

少年家聽一下掣一趒（tshuah-tsi̍t-tîo），講：「當時仔你是神仙！阮真正是『有眼不識泰山』。毋過，佇遮爾濟人當中，你是按怎會選著我咧（--leh）？」
Siàu-liân-ke thiann tsi̍t-ē tshuah-tsi̍t-tiô （ tshuah-tsi̍t-tiô ）, kóng :  " tòng sî-á lí-sī sîn sian! Guán tsin tsiànn-sī 『 ū gán put sik thài-san 』. M̄-koh, tī tsiah-ní tsē-lâng tang-tiong, lí-sī án-tsuánn-ē suán-tio̍h guá leh （ --leh ）？"

漢鍾離微微仔笑咧，講：「我佇遮聽候（thìng-hāu）足濟工矣啦！發現愛佔小便宜佮痟貪（siáu-tham）的人，實在有夠濟！干焦你心肝善良，袂受別人影響，所以我決定選你做我的徒弟。」
Hàn tsing lī bî-bî-á tshiò leh, kóng :  " guá tī tsia thìng-hāu （ thìng-hāu ） tsiok-tsē kang--ah--lah! Huat-hiān ài tsiàm sió pân-gî kah siáu-tham （ siáu-tham ） ê-lâng, si̍t-tsāi ū-kàu tsuē! Kan-na lí sim-kuann siān-liông, bē siū pa̍t-lâng íng-hióng, sóo-í guá kuat-tīng suán lí tsò guá-ê tôo-tē. "

邊仔的人知影漢鍾離是神仙了後，攏隨个仔隨个跪落來，講：「神仙啊！阮真不應該遐爾貪心，拜託你原諒阮啦！」
Pinn--á ê-lâng tsai-iánn hàn tsing lī sī sîn sian liáu-āu, lóng suî-ê-á suî-ê kuī lo̍h-lâi, kóng :  " sîn sian ah! Guán tsin put-ing-kai hiah-nī tham-sim, pài-thok--lí guân-liōng gún--lah! "

「是啦！阮知影毋著矣（--ah）啦！」
" sī--lah! Gún tsai-iánn m̄-tio̍h--ah （ --ah ） --lah! "

「哈！哈！哈！恁免求我饒恕，恁看後壁彼粒山啊！恁逐家食的圓仔，攏是我用山頂的塗變的。」漢鍾離按呢講。
" ha! Ha! Ha! Lín bián kiû guá jiâu sù, lín khuànn āu-piah hit lia̍p suann ah! Lín ta̍k-ke tsia̍h--ê înn-á, lóng-sī guá īng suann-tíng-ê thôo piàn ê. " hàn tsing lī án-ne-kóng.

眾人聽漢鍾離按呢講，攏趕緊擔頭（tann-thâu）看山頂，一看逐家心內攏暗喝一聲：「我苦啊！」山的正手爿真明顯減一半去矣（--ah）。
Tsìng-lâng thiann hàn tsing lī án-ne-kóng, lóng-kuánn-kín tànn-thâu （ tann thâu ） khuànn suann-tíng, tsi̍t-khuànn ta̍k-ke sim-lāi lóng àm huah-tsi̍t-siann :  " guá khóo ah! " san ê tsiànn-tshiú-pîng tsin-bîng-hián kiám tsi̍t-puànn khì--ah （ --ah ）.

「我早就講過矣，你就毋信。」大頭仔王的按呢咧唸朋友。
" guá tsá-tio̍h kóng--kuè--ah, lí tō m̄-sìn. " tuā thâu-á ông--ê án-ne leh liām pîng-iú.

「我這馬看出來矣，這干焦神仙才有才調共山削甲遐爾仔平啊！」大頭仔王的朋友按呢講。
" guá tsit-má khuànn-tshut lâi--ah, tsit kan-na sîn sian tsiah-ū tsâi-tiāu kā suann siah kah hiah-nī-á pênn ah! " tuā thâu-á ông--ê pîng-iú án-ne-kóng.

「這馬知影已經傷慢矣（--ah），塗圓仔攏佇恁的腹肚內囉！」漢鍾離按呢共逐家講。
" tsit-má tsai-iánn í-king siunn-bān--ah （ --ah ）, thôo înn-á lóng-tī lín ê pak-tóo-lāi lô! " hàn tsing lī án-ne kā ta̍k-ke-kóng.

逐家你看我、我看你，隨个仔隨个共當咧幽幽仔疼的腹肚（mooh）咧，共喙擘（peh）甲開開開，想欲共塗圓仔吐倒出來。
Ta̍k-ke lí khuànn guá 、 guá khuànn--lí, suî-ê-á suî-ê kā tng-teh iu-iu-á-thiànn ê pak-tóo （ mooh ） leh, kā tshuì peh （ peh ） kah khui khui-khui, siūnn-beh-kā thôo înn-á thóo tò-tshut-lâi.

毋過閣較按怎吐嘛吐袂出來，干焦會當真後悔咧講：「阮實在不應該遐爾貪心！」
M̄-kò koh-khah án-tsuánn thóo mā thóo bē tshut-lâi, kan-na ē-tàng tsin hiō-hué leh kóng :  " gún si̍t-tsāi put-ing-kai hiah-nī tham-sim! "

漢鍾離越（ua̍t）過去共少年家講：「考慮了按怎？敢願意做的徒弟？」
Hàn tsing lī ua̍t （ ua̍t ） kè-khì kā siàu-liân-ke kóng :  " khó-lū liáu àn-tsuánn？Kánn guān-ì tsò--ê tôo-tē？"

少年家共應講：「先予我和阮爸母參詳一下啦！」
Siàu-liân-ke kā ìn kóng :  " sing hōo--guá hām gún pē-bú tsham-siông--tsi̍t-ē--lah! "

少年家得著爸母的同意了後，就歡歡喜喜綴（tuè）漢鍾離去仙界學本領囉！
Siàu-liân-ke tit-tio̍h pē-bó-ê tông-ì liáu-āu, tō huann-huann-hí-hí tè （ tuè ） hàn tsing lī-khì sian kài o̍h pún-líng lô!




